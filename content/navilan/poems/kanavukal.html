---
title: கனவுகள்
subtitle: Dreams and needs
cover:
    url: navilan/poems/path.jpg
related:
    -
        id: xM8tjwiuQpw
        type: youtube
created: !!timestamp 2012-01-15
---

உயர் பற கனவுகள், சிறகுகள் தேடுதே
உயிர் தர கேட்குதே, இது வேகமா, விவேகமா?
தினந்தின தேவைகள், வழி தர மறுக்குதே
திரைகளை மூடுதே, நான் நானே தானோ?

ஒரு கோடி புள்ளி வைத்து, 
    பூக்கோலம் போட திட்டம்
ஒரு புள்ளி வைக்கும் முன்பே, 
    மழை மேகக் கூட்டம் வந்திடுது
பல நூறு செங்கல் வைத்து, 
    ஒரு பாலம் கட்ட திட்டம்
ஒரு செங்கல் வைக்கும் முன்பே, 
    ஆறு பாதை மாறிடுது 

(உயர் பற கனவுகள், சிறகுகள் தேடுதே ...)

என்-வாழ்க்கையின் தடத்தினை பார்கிறேன் 
    ... ஓ ஒ ஓ ... ஓ ஒ ஓ ...
நான்-மீரிய தடைகளும் எத்தனை? 
    ... ஓ ஒ ஓ ...
என்-கால்களில் தழும்புகள் எண்ணினேன் 
    ... ஓ ஒ ஓ ... ஓ ஒ ஓ ...
அதில் குத்திய முட்களும் எத்தனை? 
    ... ஓ ஒ ஓ ...

இந்த தேவைகள் காலப்போக்கில் 
    சேவை செய்யக் கூடுமோ
அவை சிறகுகள் தைத்திடுமோ?

என்-கனவுகள் என்னை செதுக்கின 
    ... ஓ ஒ ஓ ... ஓ ஒ ஓ ...
அவை கூறின நான் எந்த நானென 
    ... ஓ ஒ ஓ ...
என் தேவைகள் கனவின் நினைவுகள் 
    ... ஓ ஒ ஓ ... ஓ ஒ ஓ ...
அவை நிஜங்களை வளர்க்கும் உணவுகள் 
    ... ஓ ஒ ஓ ...

இந்த தேவைகள் காலப்போக்கில் 
    சேவை செய்யக் கூடுமோ
அவை சிறகுகள் தைத்திடுமோ?

(உயர் பற கனவுகள், சிறகுகள் தேடுதே ...)