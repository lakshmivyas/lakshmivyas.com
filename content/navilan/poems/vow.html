---
title: மணந்திடு, மணத்திடு
subtitle: Written as a proposal to my beloved wife
created: !!timestamp 2005-07-11
cover:
    url: navilan/poems/vow.jpg
---

என் உடல் நணைத்த மழைத்துளியே...
உன் குளிர் தானே சுரம் தணிக்குது!
என் குலம் தழைக்க காதலியே...
நீ எனை அருந்திடு, இனும் பொழிந்திடு.

என் இருள் ஒழித்த மணிவிளக்கே...
என் உடல் பிரித்து திரி தரிப்பேன்!
உன் ஒளி பெருக்க காதலியே...
என் உயிர் நெய்யாய் ஊற்றி வைப்பேன்!

என் துயில் பறித்த பூங்குயிலே...
உன் குரல் தானே உயிர் துடிக்குது!
என் செயல் சிறக்க காதலியே...
நீ எனில் கலந்திடு, உயர் பறந்திடு.

என் சொல் சேர்த்த தமிழ்மொழியே...
என் திறம் அணத்தும் பரிசளிப்பேன்!
உன் ஒலி சிறக்க காதலியே...
என் அறிவணைத்தும் அடகு வைப்பேன்!

என் மனம் கவர்ந்த மல்லிகையே...
உன் மணம் தானே மனம் மணக்குது!
என் மனை மணக்க காதலியே...
நீ எனை மணந்திடு, இனும் மணத்திடு.